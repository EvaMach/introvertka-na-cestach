---
title: "I am back, baby"
excerpt: "Po pěti letech zpátky u klávesnice."
coverImage: "/assets/blog/hi-again/cover.jpg"
date: "2025-08-20"
ogImage:
  url: "/assets/blog/hi-again/cover.jpg"
---

Yes, I'm back. Po pěti letech od posledního článku to zkouším znovu a snad mi to tentorkát vydrží trochu déle. 😅 První verze blogu Introvertka na cestách vznikla za covidu v roce 2020. Tehdy jsem byla čerstvě single, po škole, bez práce a zrovna jsem se vrátila ze Santiaga de Compostela... Měla jsem spoustu volného času, hlavu plnou nápadů a za sebou první sólo trek, který mě nadchnul a namotivoval psát. Napsala jsem tehdy celé dva články a těšila se, jak budu pomalu tvořit cestovatelskou bibli. Ještě během psaní třetího článku jsem si našla novou práci, přítele, kariérně totálně otočila, a jak tenhle projekt rychle začal, tak taky rychle skončil. Blog umřel, ale nezapomněla jsem na něj. Na každé dovolené nebo treku jsem si říkala, jak bych se k tomu ráda vrátila a Introvertku na cestách obnovila, protože v duchu se mnou pořád byla.

Tak to zkouším znovu, tentokrát s menšími ambicemi, ale se stejným nadšením tvořit příběhy a uchovávat zážitky, kterou si třeba přečte i někdo další. A pokud to někoho inspiruje vyrazit na cestu navzdory všem "To jedeš sama?!", udělá mi to hroznou radost.
